Nelajkla mi status na facebooku
a já vůl už ji v duchu žádal o ruku.
Myslel jsem, že úspěch je zaručen
a po přečtení padne do mé náruče.
Teď marně vzývám mamu i tatu,
aj matičku svatů, pomozte mi od traumatu,
nelajkla mi status.

Místo toho lajkla status svého kamaráda,
že vraj společnosť nemá dôchodcov rada
a kde sa všetka krutosť v luďoch bere.
Hlavně, že ty jsi svatý, ty jeden pozére.
Klidně ti přispěju na léky na prostatu,
ale těmi kecy bal holky ze svýho státu,
nelajkla mi status.

Lajkl to
Ondřej, Tomáš, Víťa, Lenka,
čtyři matky s děckem v plenkách,
tři lidi, co slaví třicet,
teta, sestra, sestřenice,
Fanda, Linda, Venda, Zdenda,
Jenda, Dan i cellová legenda,
Váša, Máša, Míša, Ríša,
poník, slon, pes, op a lišák,
dva klauni a Trdlohrátky,
tři Petrové a dvě Katky,
Angličan, Finn, i jedna Malajka,
jen ona to nelajkla.

Nelajkla mi ani moji stránku písničkáře
a já chudák v potu tváře ji vytvářel.
Jak pečlivě jsem tříbil všechna slova,
každou fotečku jsem vypiloval
a když jsem jí k lajku poslal pozvánku
tak ačkoli si vybírá mailovou schránku,
nelajkla mi stránku.

Místo toho lajkla stránku Tomáše Kluse
a lajkuje mu fotky v jednom kuse.
Samé přátelství a láska k Matce Zemi.
A teď z toho všeho smutno je mi.
Jak je snadné vloudit se dívkám do spánku
pokud nesedíš před monitorem na verpánku,
nelajkla mi stránku.

Lajkla to
Ivana, Milena, Kuba, choť Boba,
Prkno, Palička, Vrba a Skoba,
Jarek, Martina, Erik a Veru,
Skríkja a divadlo z kontejneru,
dlouhý, široký a jednooký,
čtyři celkem pěkný holky,
Olga, Lada, Ivo, Dušan a Sam
a aby se neřeklo, tak lajk jsem si to i sám,
Hana, Johana, Adam a Dana,
nedávno ženat a nedávno vdaná,
Klára, Tereza, Tibor a David,
Jitka, Monika a celé davy,
Bětka, Lucie, Martin a René,
Neil Armstrong a Vladimír Remek,
Jurij Gagarin a i pes Lajka,
jen ona to nelajkla.